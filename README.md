
<div dir="rtl">  
    <p><h2>فصل جدید و تغییر ساختار پروژه!</h2></p>  
    <p><h4>هدف اصلی این فصل آشنایی با پشت پرده و جزئیات react، آشنایی با روش های عملی برنامه نویسی، طول عمر کامپوننت ها، جزئیات و متدهای جدید کار با کامپوننت ها و… است. بنابراین در انتهای این فصل باید دانش عمیقی نسبت به react پیدا کنید.</h4></p>
    <p><h4>در حال حاضر پروژه ی تمرینی ما بسیار ساده است و تنها دو کامپوننت (App و Person) دارد. ساختار این پروژه در حال حاضر خوب است اما می تواند بهتر هم باشد. سوال اصلی ما همیشه این است که چه چیزهایی باید کامپوننت جداگانه ی خودشان را بگیرند و چه چیزهایی باید درون کامپوننت های دیگر قرار بگیرند. به طور مثال در کامپوننت Person یک input داریم و از آنجا که این input به افراد وابسته است. اگر input شما کلی بود و می خواستید که آن را در تمام سطح برنامه تان استفاده کنید، بهتر است آن را جدا کنید اما برای پروژه ی ما که هر input مختص یک person است، ساختار فعلی مناسب می باشد. بنابراین کامپوننت Person ما نیازی به ساختاردهی خاصی ندارد.</h4></p>
    <p><h4>اگر به کامپوننت App نگاه کنید متوجه می شوید که بسیار شلوغ است و انواع کدها را در آن نوشته ایم. به طور مثال اگر درون تابع render را نگاه کنید لیست person ها را درون شرط if می بینید اما چند خط بعد از آن دکمه ی Toggle Persons را نیز داریم. در این باره یک قانون طلایی وجود دارد: کامپوننت های container (یعنی کامپوننت هایی که state را مدیریت می کنند) باید تا حد امکان درگیر render کردن UI (شکل ظاهری برنامه) نشوند. بنابراین کدهای قسمت render آن ها باید تا حد امکان ساده باشد و کمتر از کدهای JSX استفاده کند.</h4></p>
    <p><h4>پروژه ی ما در حال حاضر سالم است و کار می کند و اشکال ساختاری نیز ندارد اما در بهترین شکل خود نیز نمی باشد. بنابراین بهتر است کامپوننت App را به چند کامپوننت تقسیم کنیم. به طور مثال بهتر است یک کامپوننت را مخصوص لیستِ Person ها قرار دهیم. برای این کار درون پوشه ی src یک پوشه ی دیگر به نام Persons بسازید (به s جمع توجه داشته باشید) و درون آن هم فایل Persons.js را اضافه می کنیم. حالا بهتر است پوشه ی Person را به درون پوشه ی Persons انتقال دهیم تا ساختار مناسبی داشته باشیم.</h4></p>
    <p><h4>حالت منطقی تر این است که پوشه ی Persons را نیز درون یک پوشه ی دیگر به نام components قرار دهیم بنابراین این پوشه را در src ایجاد کرده و Persons را درون آن می گذاریم. سپس درون پوشه ی components یک پوشه ی دیگر به نام Cockpit با فایلی به نام Cockpit.js ایجاد کنید. این پوشه قرار است یک کامپوننت جدید باشد.</h4></p>
    <p><h4>یک پوشه ی دیگر درون src به نام assets ایجاد کنید؛ این پوشه مسئول نگهداری تصاویر، ویدیو ها و دیگر منابع برنامه است. سپس یک پوشه ی دیگر به نام container درون پوشه ی src ایجاد کنید. این پوشه مسئول نگهداری container های ما (مانند App.js و فایل CSS مربوط به آن) است. فایل App.test.js را نیز به درون این پوشه انتقال دهید.</h4></p>
    <p><h4>با عوض کردن ساختار پوشه ها باید تمامی دستور های import را نیز تصحیح کنیم . . . </h4></p>
    <p><h4></h4></p>
    <p><h4></h4></p>
    <p><h4></h4></p>
    <p><h4></h4></p>
</div>  
<br /><br /><br /><br />  
  
<p>This project was bootstrapped with <a href="https://github.com/facebookincubator/create-react-app">Create React App</a></p>